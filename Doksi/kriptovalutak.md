# Tartalomjegyzék

- [Tartalomjegyzék](#tartalomjegyzék)
- [Kriptovaluták](#kriptovaluták)
- [Blokklánc](#blokklánc)
- [Fontosabb kriptovaluták](#fontosabb-kriptovaluták)
  - [Bitcoin](#bitcoin)
  - [Ethereum](#ethereum)
  - [Tether](#tether)
  - [Binance Coin](#binance-coin)
  - [Cardano](#cardano)
  - [Litecoin](#litecoin)
  - [Dogecoin](#dogecoin)

# Kriptovaluták

A kriptovaluta olyan digitális eszköz, mely csereeszközként vagy manapság fizetőeszközként is funkcionál. Kriptográfiát (titkosítást) használ a tranzakciók biztonságossága érdekében. A kriptovaluták a digitális valuták egy részhalmazát képviselik, de besorolhatók az alternatív valuták vagy a virtuális valuták csoportjába is. A legtöbb kriptovaluta közös jellemzője a decentralizáció, azaz a központi felügyelet nélküli működés (hasonlóan az Internethez) melynek köszönhetően országhatárokon keresztüli fizetőeszközként lehet használni.

A Bitcoin a legelső és legismertebb kriptovaluta, 2009-ben került kibocsátásra egy Satoshi Nakamoto álnéven ismert ember által. Azóta számos kriptovaluta jelent meg a piacon. Ezeket gyakran altcoinoknak is nevezik, a Bitcoin+alternative szavak összekapcsolásának eredményeként. A Bitcoin és alternatívái decentralizáltak a hagyományos, centralizált bankrendszerrel szemben. A decentralizált ellenőrzés a blockchain használatához kapcsolódik, mely egy elosztott főkönyvi technológia. Lényege, hogy az egymással kapcsolatban lévő emberek elektronikus pénzt tudnak fogadni és küldeni mindenféle központosítás nélkül.

A kriptovaluták története egészen az 1980-as évekig nyúlik vissza Hollandiába. A kamionsofőrök készpénz helyett egy újfajta kártyát kaptak, ezzel fizettek a tankolásokért.

Az 1990-es években a DigiCash nevű vállalkozáshoz fűződik a kriptovaluta elődje. A cég a tranzakciók során már akkor kriptográfiát használt. David Chaum – a DigiCash alapítója – 1993-ban feltalálta az e-cash nevű digitális fizetési rendszert. Működése hiába volt sikeres, a cég a későbbiekben csődbe ment – az innovációja meghaladta a kor elvárásait és gyakorlatát.

1998-ban érkezett mérföldkőhöz a történet, amikor is megalakult a PayPal, mely egy nemzetközi digitális rendszer, mely lehetővé teszi online pénzátutalások lebonyolítását.

A első kriptovaluta tényleges kibocsátására 2009-ig kellett várni (nem véletlenül igazodva a globális pénzügyi válság kezdő időszakához), amikor is egy Satoshi Nakamoto nevű ember vagy csoport megalkotta a Bitcoint. Jellegzetes tulajdonságai, hogy független a kormányzati és vállalati érdekektől, nem kapcsolódik be a hagyományos bankrendszerbe, decentralizált, megvásárlása törvényes valutával történik. Kriptográfiát, titkosítást használ és ha a felek úgy akarják anonimak maradhatnak a tranzakció lebonyolítása során. A Bitcoin protokoll alapjait híres fehér könyvében, az "Egy peer-to-peer elektronikus készpénzrendszer" című tanulmányában fektette le.

Néhány évnek el kellett telnie ahhoz, hogy a kriptovaluta szélesebb körben is ismertté és elismertté váljon. Az évek folyamán rengeteg új valuta jelent meg a kriptovaluták piacán, néhány ezek közül igazi sikertörténetté vált, nagy része pedig elértéktelenedett. Jelenleg is körülbelül 900 coin létezik.

Manapság elmondható, hogy a kriptovaluták egyre szélesebb körben felhasználhatók, léteznek kriptovaluta alapú bankkártyák, melyek a kriptovalutákat ténylegesen elkölthető pénzzé váltják át.

Természetesen a mai napig léteznek olyan országok, melyek korlátozzák vagy tiltják (pl. Kína) használatukat, de láthatunk arra is példát, hogy a kriptovaluták az ország és a kormányzat teljes támogatását élvezik, például Észtország, Svájc vagy Japán.

# Blokklánc

A blokklánc (angolul block chain vagy blockchain) egy elosztott adatbázis, amely egy folyamatosan növekvő, adatblokkokból álló lista nyilvántartását végzi, a hamisítást és módosítást kizáró módon.

A blokkok a kezdeti megvalósításokban csak adatot tároltak, de a modern megvalósítások (például az Ethereum) már futtatható kódok tárolására is alkalmasak. Egy blokk tranzakciók listáját és benne tárolt programok által végzett műveletek eredményeit tartalmazza, valamint metaadatokat, amik időponthoz és az előző blokkhoz kapcsolják.

A blokkláncot a Bitcoin legfőbb technológiai újításának tartják, ahol egy nyilvános főkönyvként működik, amely rögzíti az összes bitcoin-tranzakciót. A Bitcoin egy peer-to-peer protokoll, ahol bárki csatlakozhat a hálózathoz, kezdeményezhet tranzakciókat, és hitelesítheti is azokat, blokkok létrehozásával, ezért hívják "engedélyek nélküli" protokollnak. Az eredeti koncepció több kriptopénzhez, illetve elosztott adatbázishoz is ihletül szolgált.

A Bitcoin elosztott főkönyvének blokkjai minden esetben tartalmazzák:

>az előző blokk kriptográfia segítségével titkosított hash-ét (ezzel hivatkoznak az előző blokkokra),
>egy timestamp-et (időbélyeget),
>és a tranzakciós adatot (általában merkel tree root hash-ként van reprezentálva).

Az legfontosabb funkciója a blockchain alapú adattárolásnak, hogy az adatokat nagyon nehéz megváltoztatni / megmásítani, mivel arra találták fel, hogy peer-to-peer (P2P) azaz több fél által futtathatóan és ellenőrizhető módon legyen használva.

A blokklánc az elosztott főkönyvi technológia egyik implementációja. Ez az innováció számos információtechnológiai újítást hozott, és a jövőben sok új felhasználási területe lehet.

# Fontosabb kriptovaluták

## Bitcoin

2008-ban látott napvilágot egy Satoshi Nakamoto által jegyzett 9 oldalas dokumentum, egy új, elektronikus készpénzrendszer bevezetésének elképzeléséről. A tanulmány szerzőjének vagy szerzőinek kilétét máig homály fedi. A Nakamoto által jegyzett, White paper elnevezésű dokumentumban a szerző(k) rögzíti(k) a Bitcoin-rendszer alapjait. Ennek lényege, hogy a rendszer a hagyományoshoz képest alternatív megoldást nyújt pénzügyi tranzakciók végrehajtásához és nyilvántartásához.

A megoldás attól alternatív, hogy:

- megoldja a korábban a digitális információ másolásakor minden esetben létrejövő duplikáció kérdését, ezáltal lehetővé teszi az információ másolását oly módon, hogy elküldése után az információ csak és kizárólag a címzettnél létezzen, a kiindulási ponton viszont megszűnjön;
- az elszámolás nem központosított, a tranzakciók végrehajtásához harmadik fél bevonása nem szükséges;
- a rendszer bárki számára nyitott, tetszőlegesen lehet csatlakozni, vagy kiszállni;
- a könyvelés nem egy központi helyen vezetett főkönyvben történik, hanem minden egyes hálózatba kapcsolt csomópont értesül minden egyes tranzakcióról, ezen felül minden egyes csomópont el is tárol minden tranzakciót – ez az elosztott főkönyv;
- a tranzakciók titkosítottak;
- a tranzakciók egybegyűjtése, titkosítási folyamata ún. blokkokat, illetve blokkok láncolatát hozza létre (blokklánc-technológia); a technológiának köszönhetően az új tranzakciók mindig a régiekhez kapcsolódva kerülnek szétküldésre a hálózatban, tehát a teljes tranzakciós történet újra és újra elküldésre kerül, kizárva ezzel a visszamenőleges hamisítás lehetőségét is;
- a rendszer működtetésében, azaz a titkosítások elvégzésében résztvevőket az általa kibocsájtott digitális pénzzel jutalmazza, biztosítva ezzel a hálózat működését és fenntartását.

Tehát 2009-től már nem csak információ áramoltatására képes az internet, hanem értékek áramoltatására is. Létrejött tehát az értékek hálózata, és rajta az új technológiát használó Bitcoin-rendszer.

>A Bitcoin rendszer White paper szerinti pontos definíciója „Bitcoin: A peer-to-peer Electronic Cash System” (Bitcoin: Egy végpontok közötti készpénzrendszer” {ford.: a tanulmány szerzője}). A rendszer peer-to-peer, azaz nem központosított hálózat, hanem egyenrangú, és egymástól független csomópontok kapcsolatrendszere. A csomópontok az interneten keresztül kapcsolódnak egymáshoz, s földrajzilag bárhol elhelyezkedhetnek.

A hálózatot a felhasználó szempontjából 3 jelzővel lehet jellemezni: globális, azonnali és decentralizált, azaz közvetítő nélküli.

A Bitcoinnal kapcsolatban sokszor említik, hogy a központosított rendszerekhez képest lassú. Nagyságrendileg ez azt jelenti, hogy a pénztárcák között a hálózaton másodpercenként mindössze 5-7 tranzakciót végeznek, míg a Visa hálózatán a másodpercenkénti tranzakciók száma kb. 1700-2000.

## Ethereum

Az Ethereum egy nyílt forráskódú, nyilvános, közösségi, blokklánc alapú, elosztott számításokon alapuló számítástechnikai platform és kriptopénz/kriptovaluta/kriptodeviza, melyben van intelligens szerződés funkció (script) is. Az ethereum tehát nem csak egy kriptopénz, azaz digitális vagy elektronikus pénz, hanem egy olyan platform is, aminek segítségével különböző alkalmazások készülhetnek a blokkláncra. Egy ún. decentralizált Turing-teljes virtuális számítógépet biztosít, az Ethereum Virtual Machine-t, mely nyilvános csomópontok nemzetközi hálózatából áll. Az Ethereum ezen kívül biztosít egy ether nevű kriptovaluta tokent, melyeket át lehet utalni számlák között, és ezzel lehet kompenzálni a számítási teljesítményeket. A "Gas" egy olyan belső tranzakcióárazási mechanizmus, mely kiszűri a spameket, és erőforrást biztosít a hálózat részére.

Az ethereum a jelenleg talán leghíresebb és legismertebb kriptopénz, azaz a bitcoin mellett az egyik legfelkapottabb altcoin (így hívják a bitcoin melletti kriptopénzeket, mely a bitcoin és az alternatív szavak összevonásából keletkezett). Lényegében a második helyen áll a kriptopénzek ranglistáján a piaci kapitalizáció alapján is. A kedvelői szokták Bitcoin 2.0-nak is nevezni.

Az Ethereum létrehozását 2013 végén Vitalik Buterin, a kriptovaluták egyik kutatója, programozó javasolta. A fő cél az volt, hogy egy olyan altcoint hozzanak létre, ami megoldást nyújt a bitcoin működése és használata során jelentkező problémákra (például a kriptopénzek világában hosszúnak számító tranzakciós időkre, vagy a centralizált, "bányászok" esetén felmerülő 51%-os hashrate birtoklási probléma). A fejlesztés pénzügyi hátterét egy 2014. július-augusztusban lezajlott online közösségi alapgyűjtésen keresztül biztosították. A rendszer 2015. július 30-án 11,9 millió érmével indult, melyeket a közösségi vásárláshoz “előbányásztak.”Ez hozzávetőlegesen a teljes forgalomban lévő mennyiség körülbelül 13%-át teszi ki.

## Tether

A Tether egy dollárt helyettesítő kriptovaluta. A legtöbb esetben USDT-ként fogsz találkozni vele.

A Tether legfontosabb funkciója, hogy tudjuk a kriptovaluta-tőzsdéken is dollárban tartani (vagy legalábbis egy annak az árfolyamához kötött termékben) a pénzünket.

Ez a gyakorlatban azt jelenti, hogy ha beutaljuk a hagyományos fiat-valutánkat, például dollárt a bankszámlánkról a bitcoin tőzsde által megadott bankszámlára, akkor a bitcoin tőzsde azt USDT-re váltja át, és a továbbiakban a bitcoin tőzsdén nekünk nem igazi dollárunk lesz, hanem USDT, ami természetesen átváltható volna hagyományos dollárra, de a legtöbb esetben csak értékmegőrzőként szolgál a kereskedők számára.

A Tether kibocsátását egy magánvállalat végzi, amelyik létrehozta a Tether virtuális valutát. A szolgáltató honlapját a tether.to címen találjuk. A tether.to mögött levő cég azt vállalja, hogy a létrehozott Tetherek mögött valós dollár fedezet fog állni minden esetben. Ez tehát azt jelenti elméletben, hogy ha egy ügyfél beutal a tether.to vállalkozás számlájára egy hagyományos dollárt, akkor ugyanannyi Tether kerül kibocsátásra. Tehát az USDT és hagyományos USD árfolyam mindig egy az egyhez. Ez a gyakorlatban is így van, 0,99 és 1,01 között szokot mocorogni az árfolyam, de sose komolyabban.

A Tether kriptó blokklánca már évek óta működik, de piaci kapitalizációja csak 2017-ben kezdett jelentősen megnövekedni.Jelenleg már két milliárd dollár fölötti a kapitalizációja, és így kétmillárd fölötti USDT is van forgalomban.

## Binance Coin

Nem meglepő módon a Binance Coin a Binance tőzsde saját coinja. Kiváló szerepet tölt be, ha csökkenteni szeretnénk a kereskedési díjainkat. Elég ha csak egy darab coint tartunk a tárcánkban és máris a felére csökkennek a kereskedési költségek.

A Binance tokenje az Ethereum blockchainen fut, és követi az ERC20 szabványt. Összesen 200 millió tokent bocsájtottak ki, és üzleti tervük szerint minden negyedévben a bevételeik 20%-át arra költik, hogy visszavásároljanak és “elégessenek” jelentős mennyiségű BNB-t, egészen amíg 100 milliót el nem éri a max supply.

## Cardano

A Cardano (ADA) 2017 szeptemberében lépett piacra, és pár nap leforgása alatt került be a top10-be, ezzel is bizonyítva, hogy komoly hátszele, komoly befektetői bázisa van. A Cardano önmagát – az IOTÁ-val egyetemben – ún. harmadik generációs kriptovalutaként határozza meg.

A Cardano egy decentralizált platform, ami az Ethereumhoz hasonlóan okos-szerződésekkel foglalkozik. Azonban az ADA újszerű megoldásokat kínál a szabályozásra, a biztonságra, az irányításra és a hosszú távú tervezésre is.

Fejelsztési metódusa speciális. Egy folyamatosan gyarapodó nemzetközi tudósokból álló csoport dolgozik rajta, és a legújabb fejlesztési irányokat mindig szavazással döntik el. Ezzel próbálják biztosítani, hogy hosszútávon is ez a termék maradjon a legfejlettebb.

Az Ouroboros Proof of Stake algoritmust használja, melyet a saját csapata fejlesztett ki. Rétegekből épül fel, mely lehetővé teszi akár a soft fork alatti bővítést is. Legfőbb előnye hosszú távon, hogy töredéknyi számítási teljesítményt és elektromosságot emészt fel, mint a Bitcoin Proof of Work rendszere.

Bányászatához semmilyen speciális hardwarre nincsen szükség, mindössze a wallet alkalmazásra. Amennyiben a tárcánk tartalmaz akármilyen kevés ADA-t, és az appot hagyjuk futni a háttérben, ezzel már termeljük is a tokeneket magunknak.

A token jövője fényes – amennyiben a bikák visszatérnek a mezőre -, és habár nem konkurencia nélküli termék, de hosszútávon bizonyosan átveszi a piac vezetését a másik harmadik generációs tokennel egyetemben.

## Litecoin

A Litecoin egy nyílt forráskódú kriptopénz, amelyet 2011. október 7-én Charles Lee (korábban a Google alkalmazottja volt) tett közzé a GitHubon. Az elnevezés vonatkozik továbbá a fizetőeszközt kezelő nyílt forráskódú szoftverre, és az azzal létrehozott elosztott hálózatra is. A Litecoin számos hasonlóságot mutat a Bitcoinnal, a köztük levő legfontosabb különbség az új blokkok generálásához használt kriptográfiai algoritmusban van.

A Bitcoinhoz hasonlóan a Litecoin nem függ központi kibocsátóktól és hatóságoktól. A Litecoin a peer-to-peer hálózat csomópontjai által tárolt elosztott adatbázisra támaszkodik. Az adatbázis tartalmazza a fizetések adatait, garantálva az elektronikus fizetőeszközökkel szembeni alapvető követelményeket. A biztonságot digitális aláírások és proof-of-work rendszer adja.

A Litecoinok biztonságosan tárolhatók egy pénztárcafájlban, személyi számítógépen, mobiltelefonon, külső adathordózókon, vagy felhő alapú szolgáltatóknál, küldésükhöz és fogadásukhoz pedig csak a küldő illetve a fogadó Litecoin címe szükséges. A peer-to-peer felépítés és a központi irányítás hiánya megakadályozza bármilyen hatóság számára, hogy a forgalomban levő pénzmennyiséget és tranzakciókat kontrollálja vagy befolyásolja, ami lehetetlenné teszi a manipulációt és infláció gerjesztését.

Nem hivatalos jellege miatt ISO kódja nincs, de általánosan használt megjelölése az LTC.

Az egyik legnagyobb különbség a Bitcoin és a Litecoin között a teljes kínálat terén keresendő. Itt tér el a Litecoin a Bitcointól a legnagyobb mértékben. A Bitcoin hálózatán soha nem lehet több mint 21 millió coin, míg a Litecoin esetében ez a szám 84 millió. Elméletben óriási előnynek tűnik, bár a való világi hatása elhanyagolható. Ez azért van, mert mind a két coin milliószorosára osztható. Az oszthatóság azért fontos, mert segítségével a felhasználók nagyon olcsó termékeket és szolgáltatásokat is meg tudnak vásárolni attól függetlenül, hogy milyen magasan jár egy egység BTC vagy LTC árfolyama.

## Dogecoin

A Dogecoin az egy meme coin…

Nincs mit cifrázni, az eredeti fejlesztője, Jackson Palmer is ezt állítja róla és hű az eredeti kijelentéséhez melyet még a kezdeti fejlesztések során mondott. Tulajdonképpen ezt a projektet a fejlesztő egy kísérlet szempontjából hozta létre, hogy bizonyítsa, hogy az emberek mennyi “értelmetlen” pénzt feccelnek különféle kriptoprojektekbe.

A bizonyítása sikeres lett, hiszen ez a meme coin meghaladta 0.017 dollárt a kezdeti 0.00026 dollárhoz képest. Sőt ha ránézünk a jelenlegi piaci kapitalizációra láthatjuk, hogy ez a poén projekt (2018.03.27.) megközelítőleg 360 millió amerikai dollárt ér.

Nem szabad azonban elfeledni, hogy talált magának szerepet ez a coin a kriptovilágban. Eleinte a Reddit-en majd a Twitter-en használták a felhasználók borravalónak. A későbbiekben elkezdték különféle kiskereskedők is elfogadni ezt a kriptopénzt, mint fizetőeszközt.

Összegezve, ezt a coint a közösség tartotta életben és ez valószínüleg így is fog maradni még egy jó darabig. Talán a következő poén coin-ig.